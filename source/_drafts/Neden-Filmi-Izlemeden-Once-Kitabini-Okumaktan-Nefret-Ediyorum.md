---
title: Neden Filmi İzlemeden Önce Kitabını Okumaktan Nefret Ediyorum?
tags: 
 - Kitap
 - Film
lang: tr
---
Ne zaman yeni film fragmanları izlesem ve onun bir kitabı olduğunu öğrenmiş olsam hemen gidip kitap hakkında ki yorumları okurum. Eğer kitap güzelse genelde filmde güzel olur. Bende o filmi izleme isteği uyanır ama kitabı okumadan filmi izlemekte bana yanlış gelir ve filmi izkemeden önce mutlaka kitabı bitiririm. En azından çoğu zaman böyle yaparım.

Kulağa çok güzel geliyor ama bazı sorunlar yaşıyorum artık. Bir kitap iyi yada kötü olsun, bir film hiç bir zaman tam olarak o kitabı yansıtamıyor. Mutlaka birşeyler değiştiriliyor, birşeyler ekleniyor yada çıkarılıyor ve o okuduğunuz kitabın dumanını o filmde görüyorsunuz. Bunu ilk olarak **Melekler ve Şeytanlar** filminde gözlemlemiştim. Filmi izlemeye başladım, tamam dedim başlıyoruz, sonra ama bu böyle olmadı, burada bu olması lazımdı, bunu neden es geçtiler diye düşünürken film bitti. Tam bir hayal kırıklığı oldu benim için. Sonradan izlediğim bütün filmlerde buna yakın hisler içerisinde bulundum ve son olarak bugün izlemeye başladım **The Circle** filminde de aynısını hissettim.

Belkide filmler ile kitapları ayrı değerlendirmek lazım yada kitabını okuduğun filmi izlememek en güzeli olur.